# -*- mode: mandoku-view; -*-
#+TITLE: 伊濱集
#+DATE: 2015-08-25 00:12:09.678444
#+PROPERTY: ID KR4d0500
#+PROPERTY: BASEEDITION WYG    
#+PROPERTY: JUAN 卷二
<pb:KR4d0500_WYG_002-1a>¶
欽定四庫全書¶
　伊濵集卷二　　　　　　　元　王沂　撰¶
　　五言古詩¶
　　　清水驛¶
東出虎頭關畏途復多雨林端望山驛屋脊翳復吐板¶
橋馬行□竹逕禽哢聚江流猶蜀道客子已秦語聨峯¶
抱髙臺欝欝多草樹傳聞漢武侯於以駐師旅遺鏃雜¶
刁斗土花蝕金縷空餘舊營壘隱隱皆可數徘徊想英¶
<pb:KR4d0500_WYG_002-1b>¶
風彷彿見眉宇壯圖雖云屈陳誼吾有取¶
　　　草凉樓驛¶
鳳州黄花驛山路石齒齒少年躍馬来自云巴省使壘¶
磈橐中裝蠻氊雜珍賄馬鞍未及解喘息汗如水莫辨¶
驪與黄塵埃翳瘡痏驛卒相股栗槃水前拜跪須臾驗¶
館劵咄嗟具甘㫖持盃未投箸叱吒㦸其指前途須駿¶
足快若雷過耳吏也前致辭民飲食無米小邑無權竒¶
連槽才百尾使嗔欲裂眥極力加鞭箠以索縶其足以¶
<pb:KR4d0500_WYG_002-2a>¶
鞭梏其耳驚呼聚老稚懇告未遽已時我坐堂上顧視¶
顔有泚吾聞一馬值其價千金比豈惟數家産往往鬻¶
妻子清時法令具恩澤及行葦詎期赤子輩而横遭毁¶
恥長歌紀其事以告司風紀¶
　　　盤龍閣¶
江流轉山根怒若雷霆鬭兩崖束天窄了不辨昏晝閣¶
道勢凌虛蜿蜒工結搆鑿石駕飛梁俯視明欲透霏煙¶
撲馬尾空翠冷衣袖江花落我前山鳥啼我後物情豈¶
<pb:KR4d0500_WYG_002-2b>¶
不佳一墜那可救整鞍望所歴險絶吾敢又長吟紀壯¶
遊援筆泚巖溜¶
　　　秋日道中雜詠三首¶
釋悶偶出遊時光感流轉晚禾雨中熟秋草沙際軟延¶
賞遂永懐縁竒遽忘逺田翁候門久籬落吠山犬¶
采樵南山顛往来清澗曲地磽材木尠世亂斤斧數所¶
以澗畔人清風一竿竹超超出塵網朝暮恒自足¶
髙舟上灘遲厚筏下灘疾出塞怯横行還家顧深積相¶
<pb:KR4d0500_WYG_002-3a>¶
傳即墨下復道聊城急偉哉齊大夫清節故無匹¶
　　　聞吳侯去疾重理快閣賦柬¶
江閣竦巍構崇墉䕃長堤地靈侈南紀文采麗東曦白¶
龍卧積水金魚揚素鬐流霞粲成綺列翠逺以夷景適¶
意先快賞同趣未稀古人忽已往名彦復在兹取材庋¶
層棟疊石壘重基翬飛出天半虎眎臨水湄政通士和¶
附恵洽民恬嬉優優如練句磊磊落木辭一美信難越¶
千秋恒若斯眷言載筆侍永懐求友思孤遊限羈旅跬¶
<pb:KR4d0500_WYG_002-3b>¶
歩惜暌違翹首詎能即撫心安可希¶
　　　和答克哷景兖宋文野謝子玉歐陽復初連偉¶
　　　度五君見寄詩¶
徴君廣平後髙節陵首陽文星歛竒耀古劒埋寒光隂¶
求金玉人適此逍遥場雖云貧非病肯以圓斵方雅歌¶
樂豐芑戎事藏中璋舞雩伊川春願列弟子行廬陵文¶
章家千古聲巍昻敢嘲座無氊但喜書滿床琅琅尊罍¶
古落落科斗章渠成亦秦利坐君鄒魯堂柳營賢主人¶
<pb:KR4d0500_WYG_002-4a>¶
薰沐道徳鄉遐追白鹿迹近襲滄洲芳蘭蕙紉雜佩芰¶
荷製衣裳非公無此客冠葢相頡頏白首連將軍葵莊¶
樂迷藏坐令矍鑠翁負暄朝倚墻揮毫氣凌雲横槊心¶
未忘期君蟠桃實酌我流霞觴謝公養疴卧髙風何激¶
揚妙語不肯吐縮手猶未遑含光世已驚懐璧古所傷¶
固應夢春草卧看蝸書梁長懐詠五君倦筆愧三長山¶
王一時數竹林非杳茫相從能㡬何回首海生桑詎知¶
龜九頭敢附驥一驤五年身百憂我觴如沸湯賴兹金¶
<pb:KR4d0500_WYG_002-4b>¶
石盟不改松栢香¶
　　　冬至日于思容侍郎座上分韻得初字¶
官閒睡正美簷鵲時起予豈其得氣先而聲和且都覺¶
来一室中静見天地初帝鄉豈不戀嵗晚思吾廬昔年¶
拜家慶共此一日娛忽忽三十載窮愁生白鬚營營聲¶
利場擾擾冠葢區顧惟枯槁姿廼與二妙俱矯矯漢廷¶
尉妙語傾驪珠翩翩金閨彦清言響瓊琚邂逅一樽酒¶
嘉殽雜山蔬焚香閲晝永添線良不如懽餘動歸思目¶
<pb:KR4d0500_WYG_002-5a>¶
送南飛鳬家貧願嵗豐黄祲朝可書¶
　　　題松澗¶
亭亭石上松下有潺湲水清聲雜逺響坐聽醒心耳時¶
逢蘇耽鶴或見琴髙鯉我欲往從之蒼蒼烟霧起¶
　　　榆次驛¶
古道明草花峭壁竄蒼䑕山迴榆次口堠指并州路野¶
人習阻險髙下藝禾黍泓澄澗流斷錦石燦可數豈無¶
登臨興信美吾非土緬懐全晉時表裏金湯固戰國既¶
<pb:KR4d0500_WYG_002-5b>¶
鼎分形勝各盤據霸氣一消滅城郭非復故問樵樵不¶
知問牧牧無語立馬望長安蒼蒼歸鳥去¶
　　　雨後同廖以善廣文看山¶
杪春意不懌攬轡登髙邱山雨夜来過繞城空翠流爛¶
然雲錦屏遐眺不可周蒼蒼龍虎氣上拍天際浮美人¶
共佇立指顧復遲留金精峙東境雩嶺按西頭周遭亘¶
長陸迢遞俯平疇層層桃李樹嘉木枝相樛余方滯覉¶
旅眷眷懐舊遊還當凌絶頂歴覽大九州¶
<pb:KR4d0500_WYG_002-6a>¶
　　　滴水崖¶
髙崖何亭亭有泉出嵓竇下為珠貫繩滴石石欲透跳¶
波注巨壑鏘若琴筑奏逺響驚魚龍清音雜猿狖隂連¶
棧道&KR0632;冷逼山木瘦停驂酌甘潔三嚥不敢潄詩成若¶
為書峭壁苔蘚厚¶
　　　菊隱¶
粲粲石上花泠泠谷中水豈惟制頽齡亦以佩君子釀¶
酒既甘烈供蔬復芳美仙源不可到望望白雲起¶
<pb:KR4d0500_WYG_002-6b>¶
　　　鄒吉泰拉諸公遊珠林訪子髙進士予以事牽¶
　　　賦以為後會張本¶
公子好吟咏名山多往来昨聞珠林去賔客盛英才沙¶
磧逆灘轉浪花迎棹開林中肅飛葢日夕具尊罍載歌¶
伐木詠逸興何悠哉俯仰兵革際㡬人同此盃探題憇¶
禪刹乗月坐莓苔相如偶未至豈失後命催託此大雅¶
音歌之向鄒枚江山若有待别日共徘徊¶
　　　次韻答仲修感懐¶
<pb:KR4d0500_WYG_002-7a>¶
士生汨流俗浮雲蔽朝陽洗心浄氛埃孤月懸清光蟬¶
蜕聲利區豹隱道徳場不著虞卿書但寫陸氏方廼悟¶
玉不琢孰為珪與璋又知純璞殘始備犧尊行虛舟任¶
縱横桔橰謝低昻神遊狎鷗海意得夣蝶床載歌秋水¶
篇亂以逍遥章自愧聞道晚敢云或升堂惜哉山水窟¶
信美非吾鄉誰能見河清誰云采蘭芳是身雖臭腐寜¶
堪揎軒裳俯愧鱗淵沉仰慚翼雲頏欲辭簡書畏深入¶
林泉藏詰曲厭機穽卑陬懼嵓墻何時縱壑魚江湖永¶
<pb:KR4d0500_WYG_002-7b>¶
相忘不學避風鳥深矉魯門觴臼頭何醜悍越女何蛾¶
揚馬何了得失欲訊吾未遑鵩何了淹速作賦私自傷¶
樗櫟何散材松栢何棟梁鵬鷃何髙低鳬鶴何短長我¶
欲問大鈞大鈞何蒼茫誰云廣陵散同調陌上桑誰歟¶
挽跛鱉擬逐蛟龍驤澆君談天口試我門冬湯不如兩¶
忘言宴坐凝清香¶
　　　紫霞滄洲¶
晴波漾金沙雲錦若可卷剥啄者誰子驚鷗去人逺豈¶
<pb:KR4d0500_WYG_002-8a>¶
無芙蓉製奈此秋日晚借問垂竿翁仙源路深淺¶
　　　野田花戯答友人¶
陂水浄以渌原田美而遐盈盈田中苖的的原上花秀¶
若元圃雲粲如赤城霞誰令貴反賤惻惻行路嗟緑草¶
被沃壤繁花翳塵沙昨隨南畝田今入西隣家輝輝間¶
陵道莽莽接水涯且復事固蔕寜聞勸燒畬飛飛媚黄¶
蝶聒聒閙青蛙無如野田好請子問蓬麻¶
　　　抱疾二首¶
<pb:KR4d0500_WYG_002-8b>¶
抱疾乆在告閉門徑生苔孤鶴向我立修翎舞毰毸雪¶
毛落竹間翠光照玫瑰汲井煮仙藥鬱懐為之開安得¶
體順適百嵗平無乖¶
乆病事藥餌體中未和平出戸歩履苦候問勞友生兹¶
晨秋氣髙褰裳下堦行行少即據床坐聽飛鳥鳴少小¶
學讀書老大轉無成逢時愧苟禄靦顔竊文名每遇有¶
志士瑟縮如吞聲龔生後来者胸臆涵六經葢世少知¶
已三十無官榮¶
<pb:KR4d0500_WYG_002-9a>¶
　　　門有車馬客¶
門有車馬客請賦從軍行將軍素英武鐡騎守長城玉¶
匣魚腸劒光芒掣飛雷走馬沙場中才堪百餘戰承㤙¶
歘徵起所願解重圍寸心逐黄屋殺氣如雲飛¶
　　　望中條山¶
黄流不可渡驅馬歸桃林遥遥中條山秀色横古今隱¶
者今何之試用物色尋應歌紫芝曲閒卧白雲深笑我¶
與時乖感我違素心不知山中趣強作山中吟¶
<pb:KR4d0500_WYG_002-9b>¶
　　　仙人山¶
林隂䕶宿雨棧道泥潦積凌兢馬蹄滑使我心寒慄東¶
登朝天嶺竒險無與敵廻觀仙人嵓相去不盈尺驚風¶
低長林&KR0766;&KR0766;衆崖壁絶壑響奔湍懸藤絡崩石十年住¶
京華學館多暇逸我行非王事斯地何以適澗底燦金¶
沙分明虎行跡山深日易昏驛吏勸行疾¶
　　　哀三良¶
三良昔殉葬死有千載名康公徇戎俗廹以亂命行作¶
<pb:KR4d0500_WYG_002-10a>¶
俑且無後傷生焉得仁翹翹子車氏卓卓秦之英如何¶
同日逝兄弟無一人殉死不殉道亢宗義為輕所以仰¶
天嘆悲哉黄鳥鳴曹公狎忠義王子失權衡自餘效顰¶
者𤨏𤨏不足陳先賢有名訓忠則良可珍¶
　　　哀嚴陵生文炳¶
久客遂長往至友罕儔匹焉知天地寛罹此羅網宻畏¶
塗窘髙歩遐筭屈短日誰為石與阱而謂膠在漆䘮亂¶
總弗支紛紜竟何益蛩悲咽吟榭芸敗滿書帙呼之不¶
<pb:KR4d0500_WYG_002-10b>¶
聞聲握之不能即諼堂樹忘憂蘭砌藴兼璧覩此増惋¶
傷哀哀淚填臆¶
　　　次韻陳希道和答鄙句¶
遥遥黄泥坡望望清伊陽落落我與君共此明月光平¶
生農馬智謾説古戰塲坐令籋雲駒長鳴思九方我懐¶
愧涇渭君才自珪璋回頭蔡克兒亦在交游行新詩妙¶
五字家法窺子昻過我蝸牛廬坐君獅子床雞虫了得¶
失虎豹炳文章髙懐自竹樓清夢猶雪堂願從玊局僊¶
<pb:KR4d0500_WYG_002-11a>¶
騎鯨白雲鄉下視笑湘纍採擷紉衆芳憐我失收身紫¶
鳳倒短裳胡不接羣飛羽翰同頡頏試看春蠶巧作蠒¶
思自藏又看老狐黠安居穴垣墻那知鼎鑊憂不與爼¶
豆忘且當置許事萬慮付一觴北斗不挹酒南箕空簸¶
揚虛名一畫餅癡兒日遑遑炙香不足喜棄捐亦奚傷¶
長吟感興篇仰眠看屋梁妍媸果誰分尺寸果誰長人¶
定能勝天胥言非𣺌茫君家太邱翁晦行如瘦桑紀諶¶
與羣泰十輩争騰驤持此欲夀君春醪若為湯會看虞¶
<pb:KR4d0500_WYG_002-11b>¶
賔後汗簡垂馨香¶
　　　横翠堂¶
天宇浮修眉木末堆髻鬟逺煙雜嵐翠政爾明滅間拉¶
笏者誰子目送飛鴻還¶
　　　楊宗魯行義詩¶
關中有一士行義舉國推昔在垂髫年挾䇿不勒師慈¶
親已鶴髪兄弟相怡怡嗟哉董邵南名與淮水馳鄉閭¶
表君子王烈相與期辟書来興元結束告庭闈豈無毛¶
<pb:KR4d0500_WYG_002-12a>¶
義喜氷蘗以自持皇皇綉衣使如獲璧與珪羅置鴈鶩¶
行條理皆得宜擊彊如摧枯趙葢相攀追平反共一笑¶
我慕雋不疑錦江與南詔稱譽均一辭天歴盗弄兵盟¶
歃起滇池殺吏火官寺奔潰勢莫支㣲服竄巖谷草木¶
充朝飢蠒足報蜀省鵠立忘其疲我欲進短䇿無由至¶
丹墀指陳利害端了如鑑中窺隱隱巴道路悠悠漢旌¶
旗坐令萬黔首危脱劍頭炊遷擢薇垣曹訂謨佐龍䕫¶
見待以異禮翻然忽言歸包胥泣秦庭忠憤知者誰魯¶
<pb:KR4d0500_WYG_002-12b>¶
連不言功耿耿空自竒未㡬丁父憂泣血雜涕洟䘮祭¶
尊禮經觀者無瑕疵是年嵗大祲關陜多死饑宗族二¶
十䘮馬鬛髙峩巍施恩及里閈義塜何纍纍腴田均四¶
弟耕耨俾以時蔬圃聊自給抱甕甘胼胝緬懐申屠蟠¶
髙節有光輝又嗟晉王裒竟廢蓼莪詩蒼天不虛應禍¶
福各有隨馴烏祭墓前甘露零松枝豈惟淳風還坐使¶
薄俗移我詩非為君為世陳良規¶
　　　發赤城¶
<pb:KR4d0500_WYG_002-13a>¶
赤城夜来雨新漲沒馬膝曉行鶴門嶺&KR0766;&KR0766;亂峯碧秋¶
髙川原濶禾黍紛已積居人望翠華父老扶杖立牛羊¶
散在野晴曦漏雲隙崖巔掛虹霓草際鳴螻蟈既忻寵¶
光被復協栖遁迹行行幽興得覔句寫崖壁停立望蒼¶
茫亂飛歸鳥急¶
　　　同劉文原仙客坐瑞芝亭¶
税駕息元圃塵思積盈襟朋遊適良晤冠葢同幽尋花¶
發洞門杳鳥鳴修竹深遐觀達萬變内顧惜分隂余懐¶
<pb:KR4d0500_WYG_002-13b>¶
抱耿耿流運逝駸駸俛仰一時好悲哉葵藿心¶
　　　夀萱堂二首¶
階前萱草緑屋上慈烏飛慈烏啼朝陽萱草含春暉香¶
浮尊中酒綵製膝下衣持夀鶴髪親年年樂無違¶
萱草生堂階慈烏不逺飛吐花解忘憂返哺鳴相依豈¶
惟擇地生而亦知所歸何以守此心所保終不違¶
　　　題聽雪軒¶
論文憶李白對酒懐謝眺如何竹牕友獨夢寒江釣明¶
<pb:KR4d0500_WYG_002-14a>¶
發望鍾山千峯玉相照¶
　　　嘉樹軒為胡士則賦¶
南山有佳木濯濯皆十圍瑞露沐柯葉朝陽借光輝女¶
蘿既有託好鳥亦有依青青與冥冥所保終不違不違¶
復不斲美玉終在璞所期嵗云晏刻作雲門樂¶
　　　九月十一日鄰冦逼境倉皇南渡感賦¶
鄰邑舉烽燧長驅冦南平中宵始聞警挈家遂逺行倉¶
皇具舟楫所志惟弟兄初營暫渉水將謂復還城歸途¶
<pb:KR4d0500_WYG_002-14b>¶
逼烟燄戎馬亂縱横父子兩隔絶慘哉生别情慈親力¶
疾起負掖同遐征飢分路人食渇飲田婦羮兒童不遑¶
息踽踽昧前程為謀若不早臨難乃無營前事杳難測¶
逢人空涕零存亡有至理瞬息且偷生¶
　　　放鶴亭¶
白鶴招不来青天飛片雲應隨紫鸞車往見三茅君雲¶
上僊風過空香萬里聞¶
　　　覽古¶
<pb:KR4d0500_WYG_002-15a>¶
楚國憤竒士伍奢真可憐憸人費無忌䜛間平王前䜛¶
奢未及止思去二子賢賢哉子胥智乃出無忌先弟兄¶
永訣别父子相棄捐貫弓向中使去就何翩翩吹簫道¶
中飯脱劒江上船艱關歴他境慷慨張空拳公子不可¶
説専諸能解懸退畊伏中野决䇿如轉圜二國適多釁¶
五年方見宣操兵遂入郢殺氣如霏煙不得費少傅斬¶
首謝厥愆徒令楚舊主乃辱吏士鞭報楚既得志謀越¶
徒進言屬鏤早受賜鴟革往不還忠因怨毒發孝以忍¶
<pb:KR4d0500_WYG_002-15b>¶
詬全樹檟志弗遂夫差隨上仙悲君讀遷史今古慨悠¶
然¶
　　　雲巢¶
巢居巢何許西山白雲是仙風過其上逺聞笙鶴至推¶
户欲見之氤氳漫弱水舒可彌六合卷之膚寸耳聚散¶
了無跡吾心亦如此知風既有鵲知雨亦有蟻問君君¶
不言手揮白鸞尾¶
　　　野鶴為述律存道賦¶
<pb:KR4d0500_WYG_002-16a>¶
九臯有元鶴故巢遼海東常為仙人駕雲上乗剛風云¶
胡白鴈来城在人民空獨立振玉羽心馳寥廓中只今¶
覽徳輝下與威鳳同宵警金莖露夕棲瑶樹叢回頭視¶
雞鶩啄粟坐樊籠¶
　　　進學齋¶
昔我種嘉樹于彼南山岑風霜偃薄餘雨露灌溉深既¶
脱斧斤戕復無牛羊侵寒暑相代謝萌蘖而十尋材可¶
梁建章隂亦成鄧林青黄或犧尊窈妙揚瑟琴翩翩媚¶
<pb:KR4d0500_WYG_002-16b>¶
學子斯言可為箴¶
