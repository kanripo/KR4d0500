# -*- mode: mandoku-view; -*-
#+TITLE: 伊濱集
#+DATE: 2015-08-25 00:12:09.697167
#+PROPERTY: ID KR4d0500
#+PROPERTY: BASEEDITION WYG    
#+PROPERTY: JUAN 卷三
<pb:KR4d0500_WYG_003-1a>¶
欽定四庫全書¶
　伊濵集卷三　　　　　　　元　王沂　撰¶
　　五言古詩¶
　　　内白齋¶
動息祛百慮紛華謝羣妍静専外始定敬直内乃専悠¶
悠天光發皎皎氷鑑懸反照但一室流輝昭八埏歛舒¶
豈徒爾恒久貴自然如何蚩蚩者敢昧蒼蒼天紛持白¶
黒辨而契内外篇荒蹊惑所入焉能探其元永懐保貞¶
<pb:KR4d0500_WYG_003-1b>¶
素橘頌乃陳言¶
　　　伊闕道中鞍馬間得詩二首¶
夕陽明逺村槁葉索索雨遊子隨飛鴉翩翩適何許秋¶
聲不可遏歸意不可禦稾秸欲栖場甘辛早登爼偶諧¶
田園娱益見風塵苦遥遥伊闕道馬跡㡬来去客愁日¶
以新山貌日以古持此誰與言數徧道傍樹¶
道逢薹笠叟嘆息東臯曲云有一頃豆雨荒秋草緑敢¶
辭荷鋤倦但恐豆苖沒感之在無言相看淚相續¶
<pb:KR4d0500_WYG_003-2a>¶
　　　賦得擕手共行樂别嚴元¶
擕手共行樂臨别重懽宴落日照離尊流雲駐歌扇折¶
栁君不聞采蓮人共見離懐不自適去意苦難變望望¶
澄江濵危檣語雙燕¶
　　　贈羅仲矩重之金陵¶
大明麗中天萬物囿臨照哲人感休運鼎鼎列清要都¶
俞備八凱敭歴聨二妙亦有希世材幡然起屠釣誰同¶
不賔者而敢犯譏誚濟濟鴛鴦行明明鳳凰詔文華擢¶
<pb:KR4d0500_WYG_003-2b>¶
上列機警越常調之子英俊年趨風昔長嘯筮仕司東¶
湖寜親望南嶠雖成閒居賦豈免宣室召依依去南平¶
杳杳向西笑要途諒特達下邑被榮耀殊勛倘可䇿于¶
以答廊廟¶
　　　有感¶
馮婦昔一申猛虎知善搏宋均美政化境内虎先却周¶
處變所脩白額首擒縛李廣莫夜歸彎弓射叢薄當其¶
肆害時風生動寥廓四人異時起意氣撼山嶽操行雖¶
<pb:KR4d0500_WYG_003-3a>¶
不同天下稱去惡兵餘二三載虎跡宛如昨咆哮據當¶
路白晝伺人攫南鄰魂未招西舎慘不樂耽耽莫之避¶
墟里困蕭索何代無竒材古道仍不作¶
　　　題胡濟川嵇康牀琴圖¶
先生家何在昔住稽山隂方牀日讌息上有焦桐琴流¶
目視宇宙何人知此心竒才軼同列幽思積盈襟絶交¶
書固偉養性論亦深誰䜛卧龍質反使禍見侵寥寥廣¶
陵散百世寜知音惜哉畫史輩不識孫登箴¶
<pb:KR4d0500_WYG_003-3b>¶
　　　留題𤣥妙宫¶
仙家擁修竹境勝欣小停玉殿斷香白石門古苔青松¶
月淡蒼蒼風泉逺泠泠清夢仍丹邱晏坐存廣庭于以¶
浄塵慮于以朝百靈于以賦逺遊于以新宫銘¶
　　　寓吉安林塘避桃林兵警感賦六首¶
汛舟水東偏擇地林塘口稍紓兵革難少待旬日久時¶
時候邊警佇立屢回首路逢荷蕢徒坐石䕃髙栁及時¶
事畊鑿煩慮復何有不聞桃林戰昨日竄羣醜泰運未¶
<pb:KR4d0500_WYG_003-4a>¶
有期凄凉在郊藪¶
秧田既已揷麥壟亦已翻林園富桑棗沼沚具蘋蘩朝¶
畊暮還息啞啞相笑言昔聞異人説物外有桃源不到¶
武陵境安知人世喧¶
霧歛衆峰碧日暄羣木蒼翛然南軒内媚此春晝長手¶
擕鉅編讀塵境悉已忘池魚迭遊泳野鳥紛迴翔物性¶
各有適營營奚所望¶
樹棗易為業畜萍易為魚家家重生産園沼富贏餘為¶
<pb:KR4d0500_WYG_003-4b>¶
農乃自適為士當如何賢聖去我逺躬畊還舊廬¶
牧兒采樵歌歌起山谷應中懐詎有思出口但求勝雅¶
頌世莫聞鄭衞人皆競睠兹音節美俯仰足清聽¶
白鷺下平田平田緑秧美低徊獨拳立奄忽雙飛起周¶
原風日好逺客亦戾止三茅三家邨煙塵不曽已人生¶
本萍梗流寓隨所以¶
　　　恒齋¶
學道貴有恒為善亦如此一毫無間斷迥若天淵比栁¶
<pb:KR4d0500_WYG_003-5a>¶
也河東良藝徳傳父子槐隂䕃千畝河潤連九里是心¶
擴充之奚止一鄉已昔聞陶唐風今見陶唐理¶
　　　題劉憲副為蕭鵬舉寫雨竹圖¶
風雨川上至秋聲滿喬林初疑鳳鸞引忽若蛟龍吟洋¶
洋飛動意矯矯變化心隱晦在一壑干霄故千尋美人¶
隔秋水環珮鏘璆琳清嫩毓内美孤髙蕃逺隂以兹石¶
上操託爾邱中琴共保嵗寒節永言懐好音¶
　　　題屈原漁父圖¶
<pb:KR4d0500_WYG_003-5b>¶
屈原水之仙妙在逺遊賦飡霞飲沆瀣所述非虚語孰¶
云𦵏魚腹聊以辭漁父眷眷鄉國心靳尚終莫悟沅湘¶
流不極鼔枻竟何處日暮悲風多蕭蕭滿楓樹¶
　　　出城南餞羅與敬東歸¶
並出城南門相送河南渡公家有嚴程况此春欲暮伐¶
木下逺岑拏舟邁前路冥鴻去已盡元鳥鳴相顧關山¶
路遥遥春樹隔煙霧遊子久不歸淒然望鄉故田園長¶
荆棘狐兎守墳墓謬為時所稽焉敢失故歩慨念平生¶
<pb:KR4d0500_WYG_003-6a>¶
親分携重相訴浮唐紫芝老東里喬木蠧歸歟倘先理¶
秋至或良晤¶
　　　題李溉之白雲半間亭¶
焚香坐清晝一室遺垢氛無人與争長只許白雲分白¶
雲本無心遇旱或成雨膚寸已有餘半間那用許¶
　　　暮春有懐¶
我行長伊濵休日聊遊豫溪山足真味心跡捐外慕曰¶
余弛負擔徒以鄉曲譽敢云陋微官而不事民務度宻¶
<pb:KR4d0500_WYG_003-6b>¶
意少懽人家隔煙霧髣髴雞犬鳴林深不知處川華草¶
際浮空翠篁端吐挾晴花氣驕渇雨荻芽怒眷然感物¶
情政爾濟勝具陟阜引瑶花渉江擷蘭杜美人遊不歸¶
持此欲誰與誰與慰暌擕山川脩且阻誰與敦佳期長¶
吟碧雲暮¶
　　　還家¶
春日逓層隂鳥鳴池上林久行忽顧返佇立懐好音幽¶
花色相眩茂草翠交侵去日春尚淺歸来春已深親知¶
<pb:KR4d0500_WYG_003-7a>¶
各分散陟彼南山岑携持尊中酒誰與同獻斟亂離苦¶
役役涕淚沾衣襟¶
　　　悼兒¶
嬌兒名阿髙皎皎玉雪質頭圓眉宇秀雙目如㸃漆憶¶
昨湯餅客譽兒美無匹鷹雛精爽緊驥子神氣逸誰云¶
嵗兩周熟玩而驟失吾家世業儒潛徳乆已積光大我¶
門閭望汝與諸姪如人有十指孰嚙孰可惜華屋春暄¶
姸朋戲相扶掖慿几檢書册挽衣覔梨栗低頭解拜客¶
<pb:KR4d0500_WYG_003-7b>¶
唾手學濡筆吾年已四十事未見一獲勤苦鉛槧餘賴¶
渠將過日念汝来京師襁抱恃母力遥遥三千里拏響¶
連車迹風雪之所饕負汝諒吾責坐令昨日懽今日不¶
再覿杳然望東南庭草為誰碧我羡拾巢鴉風枝戢修¶
翮又羡䑛犢牛濡濕喣毛澤乳母抱出門文葆空卧席¶
交朋走相問欲語氣先咽神理本㝠㝠先儒言不得我¶
欲訴天關靈鳳先墜翼懼老為獨夫念之若芒刺或謂¶
妄當遣静思益難釋嬰孩無哭儀禮經有遺則奈何恩¶
<pb:KR4d0500_WYG_003-8a>¶
奪義苦淚滿眼黑終當䕶汝歸藏汝乃祖側琢我哭子¶
詩銘之壙中石¶
　　　有持靈龜貺予賦此以謝¶
王子雅好卜漁人致靈龜服氣可千嵗昔以釣得之置¶
之几格間顧盼生光輝答辭謝漁人龜靈爾何知兆以¶
休咎著用由鑽灼施枯虚乃物化千嵗亦奚為曵尾生¶
可貴留骨死更竒珎藏襲巾笥將啟決狐疑神武而不¶
殺聖者乃如斯至人善觀化脱殻伏朶頤神知倘相契¶
<pb:KR4d0500_WYG_003-8b>¶
試以此道推¶
　　　題雲林圖¶
浮雲如游塵倐起蔽白日何如兹山中聚散了無迹豈¶
無學仙子只許猨鳥識結巢青松頂掃葉煑白石¶
　　　送玉峯長老四首¶
俗士如磨牛欲去鼻已穿豈知世外人来往雲飄然玉¶
峯叢林秀眼碧眉㡬煙¶
不作贊公色早叅雲門禪是身無建立捨䇿因衆縁築¶
<pb:KR4d0500_WYG_003-9a>¶
垣聽魑魅施食来烏鳶¶
出家英特事脱屣弊惡纒把茅折脚鐺可過三十年我¶
本積精練夙記維摩篇¶
中間一念差坐受衆目憐稽首西方仙可念未可捐借¶
師卓錫泉湔我綺語愆¶
　　　題龍氏樂善堂¶
余愛淵明詩匪善奚以敦誰云甘泉谷中有至樂存龍¶
氏世簮組磊落多璵璠築堂種嘉木叢隂庇其根惡禽¶
<pb:KR4d0500_WYG_003-9b>¶
不敢棲好鳥時飛翻清琴横我床濁酒盈我尊願言懐¶
静者時復扣衡門¶
　　　題胡士則善餘堂¶
為善古云樂孰計慶有餘譬彼種嘉木嵗晚隂扶踈宦¶
者矜巧智農者争膏腴鋭以身易物作計良區區番陽¶
有遺老築室愜所圖蒼蒼華蘂峯鬰鬰杉松株兄弟相¶
塤箎兒孫亦詩書豈惟澤其家而亦浹里閭因之謝林¶
壑吾欲卜鄰居¶
<pb:KR4d0500_WYG_003-10a>¶
　　　宿濵民家¶
晨發伊山陽暮休清汝湄二三田舎翁勞我鞍馬疲秋¶
髙天雨霜刈穫此其時所從吏卒多溷汝父老為我来¶
佐山邑三年何所施相看愧竊食頳汗難為辭夜闌接¶
軟語青燈耿茅茨願同南溪社敢望桐鄉祠¶
　　　隱賦贈胡道翁¶
避地如避世入山思最深營營許史輩孰是巢由心落¶
落泉石間而多松桂林結宇審容膝攬秀豁開襟娟娟¶
<pb:KR4d0500_WYG_003-10b>¶
青蘿逕粲粲緑綺琴一彈箕子操再鼔重華音張目視¶
八極矢心發孤吟落日小山桂清風首陽岑薪歌發延¶
瀨過耳何駸駸鳳吹聞洛浦遺響入雲沉自餘嗜接武¶
焉得齒諸任慨兹芝蘭契重接枌榆隂少日志萬里揚¶
名綴纓簮暮齡事一壑貴徳比璆琳山居可相屬㕓隱¶
𣺌難尋俛仰各遂志浮沉良足箴申歌示相好重比雙¶
南金¶
　　　謁荆叔麟墓¶
<pb:KR4d0500_WYG_003-11a>¶
蒼蒼登古原舉杯酹詩翁筆端千丈虹埋沒三尺封偃¶
蹇萬籜龍强項氷雪中詩翁不可見直節與之同¶
　　　遊靈山尋沙監邑隱所¶
往日嘗馳驅方春乍游衍行吟過隙駒去䇿尋山蹇梵¶
刹夙未名髙僧迹初展猿枝積藤蔓獅石徧苔蘚攬秀¶
詠獨竒臨流思何淺逃禪得名宦避亂棄軒冕濤回百¶
川峻路畏九折險後發復遲回烟雲陟層巘¶
　　　題逺洲春曉圖¶
<pb:KR4d0500_WYG_003-11b>¶
溪流隔茅屋相去能㡬許欲採幽谷蘭扁舟下春渚岸¶
花綴衣襟水鳥驚笑語偶然諧真賞山翠欲成雨¶
　　　感春四首¶
離離園中花曖曖空中雲匆匆南流景悠悠百年身美¶
人遊不歸草色日以新朱絃斷白雲綺席凝芳塵魯門¶
墮戢翼河津曝窮鱗人生能㡬何為樂當及辰已矣勿¶
復陳相思秋復春¶
佳人在空谷幽蘭春自緑静觀聲利場陽熖奔渇鹿惟¶
<pb:KR4d0500_WYG_003-12a>¶
有無心子抱琴媚幽獨揮絃送歸鴻一寄千里目¶
徘徊崆峒巔還顧望北邙邱墓何纍纍春風緑茫茫坐¶
令英雄人飲恨遥相望榮名安所之萬代同悲傷所以¶
廣成子乘雲去翺翔¶
樵隱同在山所以在則異昭昭孔明子遺語有深意清¶
風洒賁渾千載凛生氣黄鶴望不来白雲老天際¶
　　　天心水靣¶
渟泓常滿杯深静若無力風起欲成文月来同一色飛¶
<pb:KR4d0500_WYG_003-12b>¶
簷倒影動觸砌輕波泐疑有謫仙人騎鯨在亭側¶
　　　新樂道中¶
朝馳新樂驛暮走邯鄲道野水囓荒墳偃禾雜秋草傳¶
云有飛雹着物物皆槁坐令原野間勢若磕逢掃離離¶
逃亡屋板扉沒流潦豈無勸農吏但言禾黍好老農鎌¶
滯穂哀哀哭蒼昊¶
　　　望南屏山同吕仲鉉仲實作¶
游目南屏山逍遥税塵鞅清谿亂流渉疊巘縁雲上輝¶
<pb:KR4d0500_WYG_003-13a>¶
輝瀑泉落隱隱天籟響荒途理通塞虚室静𢎞敞中有¶
飡霞人長作御風想不乗緱嶺鶴還顧漁郎舫芝草甘¶
若飴雕胡大盈掌雖為頽齡駐亦忌流光往永懐山中¶
遊觀化歴清賞¶
　　七言古詩¶
　　　看山抵玉笥山下遇雨不能歸淹留信宿偶成¶
　　　長句¶
秦山㡬千仞翠入蓬莱城城中望山色明暗分隂晴老¶
<pb:KR4d0500_WYG_003-13b>¶
夫散䇿山前路為愛看雲不歸去仰看驚怪鷺飛來回¶
頭或見雲生處崦中孤起如炊煙乗風騰上蒼崖巔崖¶
巔宿雲喜迎接横空一幅兠羅綿天風吹散銀千縷淡¶
處是煙濃是雨雲師物怒不肯回露出峯頭尺来許一¶
雨三日溪水肥老夫欲歸不成歸雲師知我慘不樂故¶
出小譎相娱嬉老夫作詩一笑領舉袖収雲散空迥倚¶
松絶叫山下人仰看雲峯起山頂¶
　　　賣馬吟¶
<pb:KR4d0500_WYG_003-14a>¶
馮先生貧惟一劒我今雖貧猶一馬聊同起廢病顙駒¶
敢向人前索髙價眉山太史作新年賣却老驄為酒錢¶
香山居士鬢欲絲始知鬻駱放楊枝我不學遊俠誇年¶
少臂蒼挾彈章臺道又不能雄豪如二生千金騕&KR1153;換¶
輕盈驥傳稱徳雖云好終日芻粱未嘗飽不須戀廐動¶
哀鳴㑹見錦韉金絡腦家傳清與白千駟非所求要将¶
好消息寛我庭闈憂青鞋黄帽雖吾有可奈嘗從大夫¶
後明朝欵段駕雞栖疾惡猶如朱伯厚¶
<pb:KR4d0500_WYG_003-14b>¶
　　　白泉歌¶
白泉之流白如雪白雪連峯幻銀闕浮邱仙子太華来¶
頭戴星冠手持節一過西岩數百年靈芝五色何鮮鮮¶
山中閲世已陳迹世上聞名不識仙浮雲欝秀常五彩¶
碧落空歌乆相待㡬欲縁崖采茯苓長嘯臨風望滄海¶
海中遥挹安期生六鰲戴山休逺行風塵十載散空濶¶
宇宙再新開太平太平人物世希有我欲看山待重九¶
諸子重携緑綺琴三仙共酌黄花酒漁樵徑路草荒荒¶
<pb:KR4d0500_WYG_003-15a>¶
回首煙霞接混茫交游歘散塵縁重節序空酬興味長¶
因招白泉雪更望白泉嶺别日吹簫駕鹤軿知是王喬¶
到仙境¶
　　　寒食行次進士呉莘樂韻¶
百花㝠濛媚初日萬户烟消記寒食陌頭楊栁青摇摇¶
栁底佳人雙翠翹春醪盈樽肉盈爼淚落飄風濕新土¶
逺人無家望鄉拜慟哭松根憶前代磨牙豺虎亂交衢¶
縱有音書倩誰帯可憐戰骨成邱墟不獨若敖悲飯盂¶
<pb:KR4d0500_WYG_003-15b>¶
白楊無根附春草作底英雄是中老杜鵑啼血獨魂斷¶
感此凄凉夜中飯明年寒食望關山滿路山花君早還¶
　　　送祝平逺¶
江城四月風雨夕聞説河流髙數尺故人官舫伴春歸¶
解印初辭浯溪驛顧我南園萬竹林卜居未遂忽分襟¶
曉山猶似来時好春水何如别意深别離苦多歡㑹少¶
把酒聽歌思深杳外郡掄材紫詔頻要途䇿足青雲繞¶
楊栁吹花媚錦衣滕王閣下弄晴暉懸知皷棹東流去¶
<pb:KR4d0500_WYG_003-16a>¶
故舊遥瞻彩鷁飛¶
　　　戰城南餞友人從師西征¶
心惆悵望重城城之南屯甲兵背河赴敵星火急走馬¶
略陣煙雲生戰城南列飛將操戈矛脱弓韔生擒賊酋¶
馬上歸壯士鳴鞭兩相向中有一人氷雪顔遥隨主將¶
馳入關妖星如雨墮地殷殺氣上逐孤雲閒息民按節¶
勞險艱鐫功勒石磐龍山紫薇花開掖垣裏黄麻詔出¶
彤墀間城南班師君早還¶
<pb:KR4d0500_WYG_003-16b>¶
　　　濠梁小立同宋有庸賦¶
春城粉堞連營壘濠上東風發羣卉科斗元精細滿池¶
茨菇緑苖低出水别来容易見春歸聨斾行吟踏落暉¶
尋常百姓今誰在栁外年年雙燕飛¶
　　　遊靈泉寺寺僧談其祖師善寛伏虎事求詩走¶
　　　筆以贈¶
山深欲無路木杪浮紺宇靈泉引青竹聲亂落花雨至¶
人晏坐處戒刀伏龍虎馬駒獨何疑山鬼敢予侮我生¶
<pb:KR4d0500_WYG_003-17a>¶
局促隨塵網每到寛閒聊偃仰但得螺螄吞大像㑹見¶
溈山居百丈¶
　　　畵眉池¶
趙宫昔日嬋娟子玉貌仙姿雪相似黛螺畵出逺山色¶
欲照清流嬌不起折釵玉燕塵半洗依稀尚見承恩字¶
荒池私蛙鳴鼔吹官栁莫妬蛾眉細¶
