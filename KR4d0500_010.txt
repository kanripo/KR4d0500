# -*- mode: mandoku-view; -*-
#+TITLE: 伊濱集
#+DATE: 2015-08-25 00:12:09.825852
#+PROPERTY: ID KR4d0500
#+PROPERTY: BASEEDITION WYG    
#+PROPERTY: JUAN 卷十
<pb:KR4d0500_WYG_010-1a>¶
欽定四庫全書¶
　伊濵集卷十　　　　　　元　王沂　撰¶
　　五言排律詩¶
　　　舒歗軒為謝庭學賦十三韻¶
草屋何年築溪流㡬許深灌園歸濯足捫蝨細論心漁¶
父拏舟過村翁挾冊尋古來真隠逸原不在山林木客¶
能沽酒淵魚解聴琴焚香清玉案採藥白雲岑晚圃菘¶
裁綺春籬筍脱簪髙情終的的逸足自駸駸蛺蝶依芳¶
<pb:KR4d0500_WYG_010-1b>¶
草蜻蜓下碧潯悠然觀物化政爾忘年侵得意同濠上¶
忘機老漢隂自書髙士傳閒和散人吟何必蘇門嘯風¶
泉有好音¶
　　　送陳雲嶠太祝¶
孝理嚴周監宏摹軼漢儀舞先陳羽戚器敢闕尊彛犧¶
象形模在雲雷刻畫竒星占使者動工考聖人為魏國¶
佳公子孤標照等夷春衫裁白苧醉墨灑烏絲重過鳴¶
珂里依然洗玉池祠官從昔重歸騎不應遲紀瑞催麟¶
<pb:KR4d0500_WYG_010-2a>¶
筆包鋒敝虎皮禮成無墜典神醉答繁釐太液千年鵠¶
齊房五色芝散材遺世用猶解薦歌詩¶
　　　詠天妃廟馬援銅鼓¶
南海天妃廟今存馬援銅大音猶戰鼓餘韻或疑鐘世¶
駭流傳舊人推鑄冶工蟾蜍圎頂列翡翠繡文重蹲踞¶
環旁峙周圍體下空響令羣隊進降見百蠻從一代經¶
營意千年戰伐功金湯全漢域銅柱界尭封零落香烟¶
裏凄凉異代中海祠難獨立神物㑹當逢¶
<pb:KR4d0500_WYG_010-2b>¶
　　　寄南臺張雄飛¶
不見張都事詩名到處傳齋房歌瑞草清廟奏朱絃琢¶
句嚴秦法揮毫染蜀箋驄青明劍閣衣繡濕蠻烟返照¶
咸陽樹西風建業船鳯臺天上客烏府幕中仙樗散吾¶
甘老蓬飄子獨憐驪駒王式傳白髪廣文氊賴有巾釃¶
酒初無易絶編烏頭何日白馬首定誰圓欲繼還山集¶
猶堪面壁禪寒燈摇逺夢殘歴卷流年思逐南飛雁悠¶
悠入楚天¶
<pb:KR4d0500_WYG_010-3a>¶
　　　題光孝寺¶
昔者虞翻苑今存大鑒燈法傳三世佛教演六朝僧祝¶
髪餘孤塔談經契上乗鑑懸明月滿樹聳上雲騰稽𣲖¶
知皈仰因時感廢興南宗更綿邈千載説盧能¶
　　　送徐復初檢校淛省¶
畫省分僚重湖山待客來莫言江路永先見蠟梅開世¶
業歸清議明時得異材賦因鸚鵡著裘費鷫鸘裁粉署¶
文書少郎官宴賞陪蘇堤移彩舫葛嶺上丹臺逸翮何¶
<pb:KR4d0500_WYG_010-3b>¶
妨逺神駒不待媒明年青𤨏闥佇聴玉珂囘¶
　　　和蘇伯脩授經筵進講詩韻¶
元統千齡運虞廷六府脩奎躔環列宿虎觀奉宸旒雲¶
繞蓬萊仗春囘太液流登瀛更寓直稽古贊謀猷共仰¶
天顔喜俄傳夕箭浮化興周禮樂技拙楚倡優雨露承¶
華蓋神仙望彩舟給符鳴玉佩賜燕設王羞青𤨏歸應¶
晚雲臺議已酬史臣書盛典嘉應續陽秋¶
　　　冬日同李仲善登慈恩塔¶
<pb:KR4d0500_WYG_010-4a>¶
郭外慈恩塔晴登獨嘯歌雕簷撐漢立繡栱列星羅氣¶
蟄龍蛇窟隂森鳥雀柯東西旋日月表裏見山河語笑¶
空中應遊觀刼後過錦川晴泛泛陽嶺秀峨峨文采諸¶
僧少名公一縣多天梯如可到從此振瓊珂¶
　　　題李仲賢御史逺情亭¶
一斛冷冷水叢生裊裊荷仙人田種玉織女錦成梭縹¶
緲穿朱户徘徊泛素波薰風吹不盡凉露洗還多準擬¶
修書傳依稀聴櫂歌初隨雲共去又與月相和寳鏡涵¶
<pb:KR4d0500_WYG_010-4b>¶
光炯烟幢自蕩摩宿醒時為析佳客數相過爽氣金天¶
豁英姿豸角峩願言期嵗晚君子意如何¶
　　　古宫人怨¶
雉葆趨平樂鸞旗幸上林粧成陪玉輦舞罷墜瑶簪綵¶
剪迎春勝樓穿七夕針辟塵犀鎮幙結繡鳯盤衾慚鵠¶
來依沼因魚泣滿襟拊心顰可效掩鼻謗還侵螢度羅¶
帷影苔生玉砌隂昭陽雲渺渺長信月沉沉却為承恩¶
夢翻摇望幸心風簾疑仗影曙皷悞車音笥有題詩扇¶
<pb:KR4d0500_WYG_010-5a>¶
囊無買賦金香憐衣舊賜貌怯鏡重臨忽見龍池草春¶
來色自深¶
　　　題象麓書院¶
坐對山如象逍遥風滿林野雲依古木澗水落危岑鸞¶
鵠翩然下靈祇肅有臨谷神端不死木客總能吟曉放¶
傳書鶴宵聆搗藥禽芝田耕白鹿丹鼎化黄金理要同¶
根極塵寰自古今昔賢談大道而有㑹余心欲往從遐¶
躅蒼蒼烟霧深¶
<pb:KR4d0500_WYG_010-5b>¶
　　　伊闕道中紀事¶
伊闕春先去河堤日又斜青林明宿鷺白水拂鳴蛙嵗¶
月供詩筆闗山寄馬檛物情齊木鴈世味識梨查栁老¶
蟲書葉溝晴鳥篆沙錦衣翻稚竹粉涙墮危葩客袂空¶
寒食歸期定削𤓰夢驚蕉底鹿愁怕酒中蛇寂寞先賢¶
墓悲凉故相家鳯凰鳴久絶鸂&KR0529;事空誇訪古心猶渇¶
懐人思未涯青衫壯夫涙不是聴琵琶¶
　　　送洪萬戶歸麟州¶
<pb:KR4d0500_WYG_010-6a>¶
天馬三韓牧麟州獨請纓車書周制度帶礪漢同盟鴨¶
綠江頭戍鷄林海外城神仙餘氣色草木識威名甲地¶
烏衣舊賢郎秀骨清名藩常特顧魏闕自含情祖帳傾¶
冠蓋前驅植斾旌秋風正摇落為賦赤霄行¶
　　　劉氏孝行詩¶
盛族金刀裔荒阡又㡬春草長迷馬鬛松老卧龍鱗種¶
徳由來逺承家定有人山烟開莽蒼石筍露嶙峋欲祭¶
烏先集同羣鹿自馴繫牲碑有待下馬客來頻通籍金¶
<pb:KR4d0500_WYG_010-6b>¶
門貴羅階玉樹新清時崇孝理風俗坐還淳¶
　　　送趙繼清推官潮州¶
昔宋南遷日更生望獨尊漢庭多側目湘水竟招魂遺¶
廟榕隂古孤城海氣昏百年悲故老昭代見聞孫董澤¶
新封殖潮陽又拜恩公侯終必復風義凛猶存北闕聲¶
名久南圖羽翮鶱理官應暫屈經術要重論梅發連溪¶
白瀧流觸石喧欲歌神燕喜先要獄平反碧漾椰漿美¶
丹明荔子繁懸知閑木索時為薦蘋蘩¶
<pb:KR4d0500_WYG_010-7a>¶
　　　秋堂為劉㑹宗御史賦¶
燕處何瀟灑堂堂定㡬弓秋光今日好州望古來雄壓¶
架多黄卷傳家有素風使君熊畫軾御史馬乗驄鎮幕¶
犀紋黑堆窻柿葉紅露凝金掌逈氷瑩玉壺空草緑垂¶
書帶香清長桂叢何時徳星聚南望思無窮¶
　　　送陳彦和院判¶
祠官嚴漢廟孝理洽虞廷皇眷雖云渥臣心自不寧星¶
辰天上直松栢夢中青詔許辭丹陛咨嗟聳縉綎賜金¶
<pb:KR4d0500_WYG_010-7b>¶
夸父老上塜戀林坰耿耿徴君傳翩翩御史銘豐碑磨¶
琰琬潛徳播芳馨邪許遥傳響龜螭暗露形書工追鳥¶
篆辭簡法麟經化鶴歸來晚攀髯涕又零天恩何以報¶
事業在青㝠¶
　　　題史顯夫行春圗¶
麟藪風烟古雞栖興緒長朝端慕安石里社祝庚桑濟¶
世歸彛鼎行厨費槖裝無煩掃門客肯問吐茵郎金屑¶
晴沙軟文茵細草芳題詩憐石淨釀酒愛泉香顧馬應¶
<pb:KR4d0500_WYG_010-8a>¶
煩數逢鷗不亂行欣欣觀物意衮衮惜流光花片隨芝¶
蓋鶯聲送羽觴因尋藝蘭畹又過讀書堂見畫先遐想¶
聞風更激昻一㕓如可授吾亦此徜徉¶
　　　次吳彦暉望月寄張孟功韻¶
仙翁能作霧神女解為雲玉斧知何戶靈槎欲問君燕¶
斜釵漸冷烏渇漏先聞鳯脛燈無焰龍鬚褥有文畫眉¶
開鏡匣整髻拜爐薰鵝素裁歌扇鮫綃織舞裙蘭宫針¶
競巧桂殿杵常勤鑑箔摇清佩窺簾散異芬蠙珠㸔欲¶
<pb:KR4d0500_WYG_010-8b>¶
濕瓊液飲還醺莫為光無定輕將璧半分¶
　　　坐青華瑞芝亭¶
縹緲清華界依稀白玉京只疑存太樸渾擬問長生日¶
月環中度樓臺刼外成拂衣梅雨細吹面竹風清身與¶
羣仙㑹心將萬化并何須歎萍梗且共駐蓬瀛花影瑶¶
階碎茶香石鼎烹盍簪來子晉援筆序彌明雅致傳仙¶
鏡髙懐逺俗情不知塵世上聞得步虛聲¶
　　　題吕仲實嶺南詩藁¶
<pb:KR4d0500_WYG_010-9a>¶
攬轡澄清志囊封獻納忠扁舟唯載石瘦馬却裝狨象¶
跡煙中堞鯨波雨外篷蛇珠人有斛粤布我無筒精衛¶
啣山盡靈槎與漢通歸來詩滿卷細説嶺南風¶
　　　題賈侍郎九十夀¶
種徳由來逺承家有子賢靈蓍叢五色瑞鶴羽千年嘉¶
樹應親植方瞳或是仙楊公清四世栁氏訓三篇省署¶
郎君貴容臺典禮先恩榮兼父子冠葢兩聯翩㑹見升¶
歌奏何廑祝哽前髙裁靈夀杖逺致菊潭泉更衍期頤¶
<pb:KR4d0500_WYG_010-9b>¶
算丹臺姓字傳¶
　　　答丘貴中¶
十日龍岡雨官居小似船誦君詩有味令我坐如禪清¶
吸金莖露髙攀玉井蓮春雲多態度越女獨嬋娟寫物¶
疑圗畫娛情入管絃錦袍行見奪蠻帳定應傳自愧非¶
摩詰還能致浩然灤江春水緑好染浣花牋¶
　　　賦瓊花送班惟中淮東使¶
后土祠前樹唐昌驗昔聞初開疑剪水已落定為雲皓¶
<pb:KR4d0500_WYG_010-10a>¶
月迷清影微風散異芬羽衣輕縹緲鶴馭逺繽紛移種¶
寧無地留仙自有裙素娥恒獨立姑射本超羣物外春¶
常好人間日易曛花時應折寄嵗晚惜離分從此無雙¶
譽留芳待使君¶
　　七言排律詩¶
　　　送進士¶
朝廷文物稱今日鄉郡榮歸及嵗除江驛早梅迎去棹¶
都門殘雪送征車極知民社才堪任見説山川畫不如¶
<pb:KR4d0500_WYG_010-10b>¶
地枕烏黎人少訟湖連彭蠡戶多漁時將舊政詢遺老¶
莫把新科聴小胥樂後登臨窮勝槩恩先拊煦到荒墟¶
洞庭波濶帆來小夢澤天低鴈過踈湘竹淚㾗思二女¶
楚蘭秋老弔三閭卉衣乍見巴童舞蒟醬遥通蜀客書¶
千載際時思奮發一杯分手莫躊躇恭聞聖主臨軒日¶
一似仁皇籲俊初他日御屏題姓字期君跋馬茂陵居¶
　　　送進士¶
漢庭發策進英竒兄弟收科古亦稀佐幕南州留語别¶
<pb:KR4d0500_WYG_010-11a>¶
成名北闕謝恩歸瀟湘水濶秋容浄衡嶽峰多夕照微¶
木客朝沽虛市酒鮫人夜織貝宫機懸知政著循良効¶
始信家因孝友肥民尚魁竒應服教地饒卑濕旋裝衣¶
催科肯賴文移力執訊奚勞木索威觀化豈無漁可問¶
寄書還有鴈囘飛公門槐栁閒青晝驛路烟嵐落翠霏¶
三戶楚謡傳自昔九疑虞𦵏是邪非天心籲俊超干載¶
大厦求才要百圍莫厭臨分多苦語老夫前日忝青闈¶
　　　醉鄉詩為阿嚕威學士賦¶
<pb:KR4d0500_WYG_010-11b>¶
南園寂寂㡬經春草木還曾識鳯麟不獨文章髙一世¶
由來道誼重千鈞乾坤勝槩寧無意今古神交自有人¶
惟以壺觴留好客却抛軒冕樂閒身蒼苔蠟屐曾留迹¶
白日窪尊絶㸃塵適意滄浪誰與濯忘機鷗鳥自相親¶
一川花氣晴雲熱萬壑松聲夜雨新要識經綸存妙理¶
坐令風俗盡還淳儀型久矣瞻耆徳物論終期領搢紳¶
早晚避堂先舍蓋定應容吏吐車茵¶
　　　發赤城¶
<pb:KR4d0500_WYG_010-12a>¶
龍開蒼闕石嶕嶢夜半何人挹斗杓黄道中天停晝日¶
尾閭通海溢春潮分當從槖勞驅馬獨借仙梯好射雕¶
雙壁矗雲神禹鑿萬鑪積鐵女媧銷雨中客過歌無渡¶
風裏人來拾墮樵束素洛神深作宅騎鸞秦女上吹簫¶
巨鼇戴首三山立大颶驚輪六鷁飄趨走兩京今白髪¶
不辭衝暑又乗軺¶
　　　送張提㸃¶
西來柱史駕青牛函谷當年紫氣浮道徳五千多妙㫖¶
<pb:KR4d0500_WYG_010-12b>¶
隂陽八九本同流漢家相國傳清淨楚澤羈臣賦逺遊¶
終古至言懸日月而今衆説起戈矛極知慈儉持三寳¶
未信烟霞隔十洲絳闕朱宫窮勝槩金函石室契冥搜¶
異書或向人間得𤣥論還從物外求境勝神光常燭夜¶
山空琪樹不驚秋谷神善用無多語闗吏相逢定少留¶
南望滄江虹貫月為君沙際候歸舟¶
　　五言絶句詩¶
　　　雜興¶
<pb:KR4d0500_WYG_010-13a>¶
客枕睡初醒窻前大雷電池上春水流落花應片片¶
二月春江浄村村事浣紗機梭夜分急輸布與官家¶
　　　虎峯¶
亭亭虎鼻峰正對南溪樹似與遊侣人共識遊山處¶
　　　墨竹為蕭生鵬漢題¶
育徳培諸孫揚梢軋雲出虛心方自持勁節不可屈¶
南溪好竹林摇落青不改長就拂雲梢裁竿釣東海¶
　　　墨竹為劉生以傳題¶
<pb:KR4d0500_WYG_010-13b>¶
宇宙孤髙慣風霜慄烈餘蕭然林下趣清節有誰知¶
雨露生成早輕盈翠欲交春風開錦籜已放拂雲梢¶
　　　槎翁墨梅為劉生以傳題¶
野外羣芳盡江南十月寒一枝春色早猶似玉堂㸔¶
　　　石湖¶
我愛湖上居家家種楊栁解識愁人心門懸掃愁帚¶
