# -*- mode: mandoku-view; -*-
#+TITLE: 伊濱集
#+DATE: 2015-08-25 00:12:09.863627
#+PROPERTY: ID KR4d0500
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0500_WYG_012-1a>¶
欽定四庫全書¶
　伊濵集卷十二　　　　　　元　王沂　撰¶
　　七言絶句詩¶
　　　上京¶
離宫金碧鬱岧嶤祇隔灤河一水遙知是上林來進果¶
鈴聲隠隠轉山腰¶
黄金布地寳陳華香漾薔薇洗佛牙甘露穴中遺舍利¶
神光五色瑩無瑕¶
<pb:KR4d0500_WYG_012-1b>¶
曼衍魚龍雜梵儀金仙來降鳯城時都人稽首瞻雕輦¶
漠漠祥雲䕶彩旗¶
白面王孫家五陵朝回新賜雪毛鷹金溝芳草沿堤緑¶
蹀&KR0604;花驄驕不勝¶
龍綃衣薄怯新涼銀葉煙消換日香休畫修蛾鬭雙緑¶
栁風吹淡漢宫黄¶
滇池細馬四蹄風白玉雕鞍繡結鬉爭把珊瑚鞭指㸃¶
飛塵先入建章宫¶
<pb:KR4d0500_WYG_012-2a>¶
鐵旛竿下㪚燈回茜褐髙僧夜呪雷明日皇家賜酺宴¶
秋雲漠漠曉光開¶
轆轤金井促晨粧珠帽紅靴小作行爭向銀床拾梧葉¶
夜來秋意到長楊¶
黄須年少羽林郎宫錦纏腰角觝裝得雋每䝉天一笑¶
歸來騶從亦輝光¶
龍沙白草望參差苜蓿蒲桃記種時待詔侍臣巳華髮¶
梨園休奏玉交枝¶
<pb:KR4d0500_WYG_012-2b>¶
　　　賁渾法輪寺阻雨四首¶
燈昏丈室雨聲寒料理禪床蝶夢殘惆悵陸渾房次律¶
琴中不識董庭蘭¶
風鈴驚鵲未安枝山月窺床夢斷時休問甕中書在否¶
前身知是永禪師¶
野衲窮年静愛山白雲一塢竹千竿庭前柏樹何須指¶
架上楞嚴已不看¶
欲冩新詩調比邱芭蕉葉老不禁秋法輪要識無窮轉¶
<pb:KR4d0500_WYG_012-3a>¶
雲自長空水自流¶
　　　題徳興董孝子傳後¶
芝山脩竹拂雲髙歲歲慈鴉占作巢無限春風採蘭意¶
江湖天濶足風濤¶
　　　雲臺觀寄張宜相¶
蓮花峯下對爐薰坐待飈車過羽輪欲問山靈乞飛翠¶
囊封寄與學仙人¶
　　　山茶¶
<pb:KR4d0500_WYG_012-3b>¶
青雀西飛阿母宫霓旌羽葢緑雲中丹砂費盡三千斛¶
染出仙衣鶴頂紅¶
　　　題並騎圖¶
上林苑内辭同輦繡嶺宫前語並鞍紈扇秋來猶在篋¶
香囊塵暗莫重看¶
　　　與劉志善談詩¶
風氣開時習俗移文章千變亦如之當時不是毛韓輩¶
雅頌寥寥說向誰¶
<pb:KR4d0500_WYG_012-4a>¶
　　　過古伊陽縣¶
汝流浩浩鬱黄霧紫羅山腰欲無路可憐客子無安棲¶
不及浮槎有髙樹¶
　　　寄四川支文舉三首¶
昔年我作成都客酒釀郫筒日日攜惆悵浣花溪上路¶
亂山無主子規啼¶
雪衣勸酒能呼客烏鬼啣魚自上船多少海棠花上露¶
春來不染薛濤箋¶
<pb:KR4d0500_WYG_012-4b>¶
蜀梅纖縷蜀薑辛暈碧裁紅更可人待詔相如苦消渇¶
煩君為寄錦江春¶
　　　寄賈本二首¶
遙憐問事賈長頭鞏樹嵩雲又一秋我寄雙魚問消息¶
誰能遣騎覔扁舟¶
君歸耕種水南田我望神崧一慨然安得攜琴午橋路¶
竹隂多處㵼寒泉¶
　　　送鄭生之靖州知事¶
<pb:KR4d0500_WYG_012-5a>¶
賣刀買犢趁春耕共說氷壺莫厭輕過得沅湘故人少¶
芳馨欲寄若為情¶
　　　河東試院書事十首¶
把卷燈花綴玉蟲懸知冀北馬羣空錦袍落魄并州客¶
曽識當年郭令公¶
風簾漾日影鱗鱗咫尺中分越與秦莫道霜袍如立鵠¶
河汾還有著書人¶
偶從連蜷議雌霓堆案森森束笱齊簾捲虛庭羣吏㪚¶
<pb:KR4d0500_WYG_012-5b>¶
古槐隂泠暮禽棲¶
雕蟲燕說竟如何未必冥鴻在網羅重理槐花少年夢¶
自憐樗㪚鬢絲多¶
銅盤官燭淚成堆過鴈聲聲叫夢回想見京華秋意好¶
小園黄菊待人開¶
陣布常山器械犀姓名應染武都泥漢家肯許黄金鎰¶
萬斛丹砂鑄褭蹄¶
睡起挑燈自冩題青綾半擁聽鳴雞坐中執法霜威肅¶
<pb:KR4d0500_WYG_012-6a>¶
過眼誰云五色迷¶
空階墜葉響琅玕鳥鵲無聲白晝閒忽意河汾隠君子¶
夢中攜酒石州山¶
漢武汾隂㑹百靈樓船簫鼓徹青㝠年年后土祠前路¶
落葉秋波似洞庭¶
蒼煙白草古離宫不見宫花向日紅欲問晉陽興廢事¶
亂鴉飛盡夕陽中¶
　　　寳雞縣壁見張雄飛杜徳常二御史詩¶
<pb:KR4d0500_WYG_012-6b>¶
嘉陵江水淨無泥江上青山是寳雞古驛荒涼誰與語¶
故人詩向壁間題¶
　　　解虎圖¶
宴坐空山性自圓短笻服猛立翛然極知解鬭修行力¶
何似相忘未鬭前¶
　　　看山¶
昔年騎馬看青山曾與青山共徃還今日居家亭子上¶
依然山在白雲間¶
<pb:KR4d0500_WYG_012-7a>¶
　　　和陸友仁尺五城南詩九首¶
尺五城南油壁車香輪輾破緑無涯遙憐館娃宫外路¶
應與裙腰一道斜¶
尺五城南日正遲遙憐江上草薰時梅花落盡不歸去¶
惆悵玉釵生網絲¶
尺五城南歲又除坐看春色滿皇都東家剪綵作蝴蝶¶
西舍然燈迎紫姑¶
尺五城南側玉壺葳蕤舞帶拂氍毹酒酣莫把朱櫻擲¶
<pb:KR4d0500_WYG_012-7b>¶
獺髓補痕郎有無¶
尺五城南栁色新縹窻不識曉街塵桃花一夜開無主¶
鸚鵡明朝錯喚人¶
尺五城南日半曛金羈繡轂兩紛紛羯鼔聲催柘枝曲¶
葡萄酒汚石榴裙¶
尺五城南第幾家燕姬留客醉琵琶秦娘莫與新粧好¶
走上皋橋空折花¶
尺五城南恩澤侯從奴斜抱白貂裘禁街鐘盡無人問¶
<pb:KR4d0500_WYG_012-8a>¶
千騎鳴笳踏月遊¶
尺五城南賈客船呉綾賣盡買茸氊猶嫌呉女呉音拙¶
載入都門學管弦¶
　　　題竹¶
篔簹偃竹何年冩石上孤根碧蘚封煙雨從教藏翡翠¶
風雷慎勿起蛟龍¶
　　　復齋詩為李彦方作(廬陵李直卿以復名其齋/求子詩久未暇也今日雪)¶
　　　(霽登樓偶得此遂書以贈顧惟聖門/精微綱領豈淺陋能窺祗增三嘆)¶
<pb:KR4d0500_WYG_012-8b>¶
焚香清坐翫羲經一氣循環自不停造化宻移誰解得¶
窻前草色又青青¶
李侯索我復齋詩此理難明信者稀要識聖人端的意¶
湏于動處見天機¶
萬化根源天地心幾人于此費追尋端倪不逺君看取¶
妙用何曽間古今¶
　　　渭北春天送王君實御史西臺¶
渭北春天驄馬行蜀江波照緑衣明蒟醬遙聞通道路¶
<pb:KR4d0500_WYG_012-9a>¶
皁囊何以答升平¶
渭北春天栁色青暫辭鴛鷺出蓬瀛風光正好若為别¶
花發鳥啼空復情¶
渭北春天引興長登臨誰共繡衣郎漢家宫殿生秋草¶
秦國山河半夕陽¶
渭北春天縱目初曲江樓上獨躊躇長安煙樹多如薺¶
望見蓬萊雲氣無¶
渭北春天午睡餘諫章封了夢清都羽陽宫瓦堪為硯¶
<pb:KR4d0500_WYG_012-9b>¶
閒冩先秦古器圖¶
　　　書貢生慈母傳後¶
魚軒未入甘泉畫彤管先書太史辭寸草春暉何以報¶
南陔正是采蘭時¶
　　　題看雨軒¶
江雲漠漠樹濛濛葛服龍鍾寄短蓬憶我滄洲十年夢¶
不知身在此軒中¶
　　　折花¶
<pb:KR4d0500_WYG_012-10a>¶
折花不用㪚花天自揷銅瓶貯石泉莫恨洗粧無一物¶
維摩方丈本翛然¶
　　　聞鶯¶
衣染鵞黄濕未乾髙枝顧影怯春寒數聲飛入林深處¶
婭姹嗔人著意看¶
　　　宫人聽琴圖¶
幽閒曲奏鳳凰絃寂聽多時側鬢蟬彈到樊姬秋竹引¶
媫妤飛燕莫爭妍¶
<pb:KR4d0500_WYG_012-10b>¶
　　　湧翠亭¶
十年京洛敝貂裘馬首黄塵學水流今日君家亭子上¶
青山如浪屋如舟¶
　　　武功驛書感(驛有姚/合詩刻)¶
武功姚尉最能詩古驛荒涼卧斷碑澗水流春山罨畫¶
料應清味少人知¶
　　　白桃花¶
東風别作武陵春林下盈盈縞袂新道骨仙姿有如此¶
<pb:KR4d0500_WYG_012-11a>¶
譍門不是去年人¶
　　　南軒書事四首¶
鷦鷯隨處一枝安庭角哦詩歲又闌不是銅章留客住¶
鳴皋山月要人看¶
官舍何殊山崦居蕭然瓶錫野僧如問君千里西來意¶
只為伊陽好著書¶
孤燈掛壁不成光白牯青奴共晚涼清夢初回成獨笑¶
偶然山雨到叢篁¶
<pb:KR4d0500_WYG_012-11b>¶
綸巾羽服卧伊濵清嘯孤吟頗著勲留與後人還要否¶
南山修竹北山雲¶
　　　滎河書事¶
萬里洪河豁醉眸村歌野舞故淹留欲扶公子青藜杖¶
拄到崑崙最上頭¶
　　　汾河¶
汾河詰曲遶靈關邑屋參差夕照間隔岸脩眉畫新緑¶
郵童指是石州山¶
<pb:KR4d0500_WYG_012-12a>¶
　　　題頤貞齋¶
曽聞天上養賢鼎只與山家煮菜同誰向東堂乞鵞炙¶
劉郎原未是英雄¶
　　　立春日二絶¶
閉户貪抄陸氏方東風不學到伊陽易求合浦珠千斛¶
難覔江南書一行¶
竹外梅花出短籬梅邊水暖鴨先知風流好似西湖上¶
只欠東風媚酒旂¶
<pb:KR4d0500_WYG_012-12b>¶
　　　舟泊荻港¶
水光山色漾丹霞舟艤鷗沙近酒家亂撲篷窻惱詩思¶
春衣㸃㸃是楊花¶
　　　世綵堂¶
緑江廖氏多才子文采風流世所稀江上雲霞㪚成綺¶
年年裁作老萊衣¶
　　　神禹治水圖¶
昔年將㫖祀河東曽過龍門嘆禹功誰築宣房歌瓠子¶
<pb:KR4d0500_WYG_012-13a>¶
汾隂簫皷又秋風¶
　　　晚春¶
風吹榆莢飄似霰雨洗天堦淨如練佳人别來不相見¶
却羨游絲逐雙燕¶
　　　宫人怨¶
捧鏡宫鬟促曉粧經春夢不到昭陽雙雙怕見新來燕¶
休捲珠簾十二行¶
　　　宫怨¶
<pb:KR4d0500_WYG_012-13b>¶
五雲樓館靜愔愔一閉嬋姢日月深三十六年勞望幸¶
輕紅淺黛一生心¶
　　　題馮致逺世父書畫後¶
筆底江湖一段秋書成蠆尾雜銀鈎故家文物于今少¶
珍重名郎什襲収¶
　　　三馬圖¶
金羈玉勒非吾喜豐草長林樂我天安得圖中此三駿¶
南山射虎過殘年¶
<pb:KR4d0500_WYG_012-14a>¶
　　　枕上聞布穀¶
退處衡門久謝名田園生計頗關情松風蘿月洪岡曙¶
枕上初聞布穀聲¶
　　　嘉陵驛¶
嘉陵修竹拂雲長石棧東風覺筍香指㸃籜龍呼驛吏¶
從今館劵莫支羊¶
　　　又¶
江流迎客縠紋波啼鳥窺人隠緑蘿撲鼻生香來不斷¶
<pb:KR4d0500_WYG_012-14b>¶
東風一路野花多¶
　　　題水仙¶
水為環珮玉為裳一種春風各自香幽恨瑤琴傳不盡¶
至今煙雨暗瀟湘¶
　　　應真渡海圖¶
雲海茫茫空復空擔囊飛錫浪花中好將貝闕珠宫景¶
說與西山面壁翁¶
　　　題胡古愚李氏婦傳後¶
<pb:KR4d0500_WYG_012-15a>¶
見說當年挽鹿車素風淳範照鄉閭日星炳煥班昭戒¶
華衮褒揚太史書¶
　　　金人射獵圖¶
驚沙獵獵北風寒馬上呼鷹塞草乾壯士還家㪚如霧¶
只今餘得畫圖看¶
　　　訪袁仲修城西草亭暮行濠上雜花謝盡獨海¶
　　　棠一株照映籬落間成詩三首¶
閉門不知緑滿城春濃睡足午窻明今朝憇馬官栁下¶
<pb:KR4d0500_WYG_012-15b>¶
聽得黄鸝一兩聲¶
玉川破屋城西邊應門長鬚貪晝眠鵲聲似報有佳客¶
蹴踏殘花落馬前¶
華屋金盤夢一場也隨風絮落溪傍天寒翠袖無人識¶
閒照滄浪試晚粧¶
　　　題宣和畫鷂圖¶
修翎豈是懐中物日轉龍墀奏未終却是南朝賞神俊¶
青縧穏繫待秋風¶
<pb:KR4d0500_WYG_012-16a>¶
　　　贈玉峯長老¶
破鐺煮飲把茅間不信石頭行路難要致塗湖千五百¶
玉峯髙並雪峯寒¶
　　　停雲晚坐¶
山郭濛濛雨欲塵滿園羣緑一時新賸傾竹葉杯中物¶
報答海棠枝上春¶
　　　汾陽道中¶
暎竹桃花取次開天寒翠袖若為裁落紅飛滿汾隂路¶
<pb:KR4d0500_WYG_012-16b>¶
知有詩人紫禁來¶
東行邃谷僅容駝歴歴蜂房户牖多想見陶唐餘俗在¶
黎民擊壤有遺歌¶
　　　過潼關¶
天風吹袖下雲台玉井芙蓉為我開行過潼關却回望¶
半空飛翠逐人來¶
　　　仙源秋曉¶
逺是青山近是林仙源秋色雨中深前溪不是桃花水¶
<pb:KR4d0500_WYG_012-17a>¶
縱有漁郎無處尋¶
　　　芝圖¶
鶴駕羣仙不可追卷中還見舊題詩桐鄉祠在荒秋草¶
圖畫空傳五色芝¶
　　　晚立¶
晚花飄盡緑隂涼輸與蕪菁滿眼黄老大此身無著處¶
東風吹上橐駞岡¶
　　　清明雜詩二首¶
<pb:KR4d0500_WYG_012-17b>¶
新緑層層社雨餘官居瀟洒似禪居東風無賴吹佳夢¶
何事重翻架上書¶
飛來黄鳥最髙枝欲語還休待我詩忽憶江南消息斷¶
折花臨水立多時¶
　　　次西湖柬萬初首座¶
紅葉離離翠葉乾浮雲散盡楚天寛推篷吟得湯休句¶
留與東山首座看¶
　　詞¶
<pb:KR4d0500_WYG_012-18a>¶
　　　清平樂(春去/)¶
宿酲初醒裊裊吟鞭影蜀道秦川行路永羅袖殘香消¶
盡　清明寒食匆匆能消幾日東風蝴蝶不知春去畫¶
橋貪趁流紅¶
　　　菩薩蠻(題李溉之詞卷/)¶
大明湖上秋容暮風煙杖屨時來去說與病維摩可人¶
秋水呵　自書盤谷序和了停雲句把酒為君歌濟南¶
名士多¶
<pb:KR4d0500_WYG_012-18b>¶
　　　青玉案(送温叔剛之解州軍司幕官/)¶
東風撲面飄紅雨正杜宇催春去馬首西山青半縷汾¶
隂簫鼔晉陽煙樹總是消魂處　芙蓉緑水佳賔主賭¶
酒金錢更數若見東皋煩寄語山林真味醉鄉天趣待¶
我平分取¶
　　　滿江紅(夀張良卿學士/)¶
九萬扶搖試看取垂天鵬翼追徃事星辰劔履玉階山¶
立為問寳香黄閣夢何如仙闕丹臺籍冩風流杖屨入¶
<pb:KR4d0500_WYG_012-19a>¶
耆英今猶昔　詩酒部笙歌席松菊社雲煙屐早東風¶
為報日邊消息虎節貂蟬端舊物分封凖擬如椽筆對¶
西山一笑五千年髯如㦸¶
　　　水龍吟(和鄭彦章韻/)¶
畫簷疎雨纔収酒醒疑掩蓬窻卧熏爐火冷餘香猶在¶
擁衾清坐㸃鬢霜明窺人月小短檠花墮想呉山越水¶
樓臺縹緲應曽有飛鴻過　寂寞文園病後舊心情苦¶
無些箇多君調我幽蘭新句紋牋玉唾花落元都鶴歸¶
<pb:KR4d0500_WYG_012-19b>¶
華表夢誰驚破待蓴鱸江上髙歌小海扣舷相和¶
　　　御街行(送王君冕/)¶
煙中列岫青無數遮不斷長安路杜鵑誰道等閒啼迤¶
&KR0404;得人歸去隴雲秦樹周臺漢苑滿眼相思處停杯莫¶
放離歌舉至剪燭西窻語元都燕麥又春風自是劉郎¶
遲暮紉蘭結佩裁氷斵句細和閒情賦　君行廣武山¶
前路是阮籍回車處問他孺子竟何成落日大河東注¶
無人說與遙岑逺目也㑹修眉嫵離宫别館空禾黍嘯¶
<pb:KR4d0500_WYG_012-20a>¶
木魅啼蒼鼠悠悠徃事不經心只有閒雲來去停雲得¶
句歸雲洞府領取淵明趣¶
