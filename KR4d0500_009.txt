# -*- mode: mandoku-view; -*-
#+TITLE: 伊濱集
#+DATE: 2015-08-25 00:12:09.802635
#+PROPERTY: ID KR4d0500
#+PROPERTY: BASEEDITION WYG    
#+PROPERTY: JUAN 卷九
<pb:KR4d0500_WYG_009-1a>¶
欽定四庫全書¶
　伊濵集卷九　　　　　　　元　王沂　撰¶
　　七言律詩¶
　　　為上饒鄭良楚賦菊莊¶
秋菊為糧杞作蔬石泉自鑿帶經鋤伯休賣藥無人識¶
魯望能文與世踈沽酒有時招木客揮絃還解出淵魚¶
晚香採得為親夀坐對南山讀道書¶
　　　冷泉鄉道中¶
<pb:KR4d0500_WYG_009-1b>¶
簡書驅迫走西東原野蕭條嵗欲窮草屋斜陽留過客¶
山田餘雪記來鴻禪心原入西方社世事㸔如北塞翁¶
歌罷驪駒始歸去當年王式不湏同¶
　　　宜陽道中¶
貂裘零落據征鞍兩鬢塵埃一笑還世事遶成羅帶水¶
客愁遮斷錦屏山呼風喬木氣猶壯不雨孤雲心未安¶
安得三鄉塔為筆盡書佳句夕陽間¶
　　　東禪寺¶
<pb:KR4d0500_WYG_009-2a>¶
林端孤塔語琅璫木老烟深路渺茫嵐氣嘘雲吞佛屋¶
灘聲挾雨撼僧床休官先製尋山服避俗重燒結願香¶
只恐清脩逺公社未容元亮醉為鄉¶
　　　感懐¶
漫郎何事强為官旅思愔愔帶眼寛春草池塘詩入夢¶
杏花時節雨生寒白鷗雲水盟猶在老馬風沙興已闌¶
我愛當年孟東野歸書只是説平安¶
　　　遊秦望山¶
<pb:KR4d0500_WYG_009-2b>¶
江山歴歴子長遊秦越興亡貉一邱滄海猶誇鞭石渡¶
仙山曾為採芝求神鴉上下隨鹽舸官栁參差集戍樓¶
臨眺無窮知古意巖花自雨鷫鸘裘¶
　　　挽張菊存¶
摳衣猶記列諸生昨夢那知奠兩楹任道自期周九鼎¶
論詩人比漢三明斯文未用悲麟獲令子還能續鳯鳴¶
愁絶侯芭抱元草西風吹淚濕銘旌¶
　　　挽沈菊泉¶
<pb:KR4d0500_WYG_009-3a>¶
姑孰歸來鬢欲絲按行三徑菊花枝琴尊寂寞成千古¶
邱壑風流自一時玉樹忍㸔埋馬鬛錦囊能復賦蛾眉¶
生芻遥奠蘆溪道丹旐風生草木悲¶
　　　挽何潛齋¶
漢濵冠蓋自紛紛遺老翛然玉雪身白帽空歸滄海客¶
黄花猶識義熙人悠悠往事千年鶴凛凛髙風一角麟¶
精爽邱原藏不得長虹㑹見燭蒼旻¶
　　　挽張書巢¶
<pb:KR4d0500_WYG_009-3b>¶
青門冠蓋日紛紛丈室翛然獨見君元晏自憐長卧病¶
茂陵誰復柬求文橘洲田土無新業書幌塵埃有斷熏¶
不待隣人解横笛西風吹淚濕江雲¶
　　　水木清華亭¶
湘中處士絶塵氛嵗晚移家寄白雲棋局偶攜林下看¶
鯨音時向葦間聞鹿門妻子甘長往谷口聲名莫見分¶
翹足故林歸未得舊盟空愧海鷗羣¶
　　　和楊汝似奉遷三朝御容玉堂詩韻二首¶
<pb:KR4d0500_WYG_009-4a>¶
玉函寳軸降琳闗曉色扶桑眩晃間天濶鼎湖龍自去¶
秋髙汾水鴈空還衣冠久矣藏原廟羽衛猶疑&KR0273;道山¶
儒館小臣生獨晚却從圗畫望龍顔¶
冠劍星羅拱北辰魚龍曼衍列勾陳遥瞻天仗移金界¶
尚想鑾輿下紫宸瑞日曈曨浮絳闕仙雲縹緲䕶宫茵¶
道旁鮐背咨嗟久曾是先朝擊壤民¶
　　　為貴溪張真人賦象山道院¶
勝地豈惟仙窟宅仍聞先哲此絃歌氣涵金碧溪山秀¶
<pb:KR4d0500_WYG_009-4b>¶
澤潤詩書簪組多䆉稏花浮香遶屋芙蓉旗動影摇波¶
祝釐他日從天下重寫黄庭換白鵝¶
　　　題浮雲道院後記¶
木奴秋實綴黄金桐樹孫枝斵素琴浮世㡬迴丹轂換¶
故山依舊白雲深知魚日日來濠上抱甕年年老漢隂¶
倦客題詩一惆悵有盟重與海鷗尋¶
　　　瑞雲宫道人索詩書此以遺之¶
仙嵓石髓碧崔嵬曾見神仙㡬度開七字持身慙聴瑩¶
<pb:KR4d0500_WYG_009-5a>¶
一言悟主本非才偶逢和璞何勞問不識桃椎亦漫猜¶
記取明年杏花發道人休忘我曾來¶
　　　送道士徐中孚之武當¶
桃花流水絶塵&KR0349;絳節霓旌到泬寥天姥峰髙先見日¶
龍池波動暗通潮芝田自合仙人種琪樹那容野客樵¶
後㑹皇家祝釐事為君騎鶴過山椒¶
　　　留題靈泉觀¶
山城三月客添衣賦就閒居却自違春水畫橋人獨立¶
<pb:KR4d0500_WYG_009-5b>¶
夕陽茅屋燕相依百年杯酒留連醉萬事風花自在飛¶
我愛聖門蘧伯玉囘頭二十八年非¶
　　　太行道中¶
岡巒重複勢奔羣石磴參差齒露齦人似夏蟲初見雪¶
馬如饑鶴欲穿雲并州豪俠凋零盡晉國山河逺近分¶
却怪無情是汾水流波日日送斜曛¶
　　　題西嵓書院¶
湖上新居絶垢氛湖邊石筍挿層雲堦前書帶長堪剪¶
<pb:KR4d0500_WYG_009-6a>¶
沙際拏音速更聞明月只捐神女佩光風誰續汜人文¶
一麾吾欲淮南去叢桂山中有古芬¶
　　　避雨浄土院遂宿是日春盡¶
風助灘聲入夜喧雨供苔色上僧垣鶯花昨夢空禪榻¶
蠶麥歸心入故園少日鮎魚思上竹年來野鶴畏乗軒¶
山靈珍重巖間石留寫先生醉後言¶
　　　登越州古城¶
參差殘雪照樓臺晚上孤城眼豁開嵐翠週遭迷禹穴¶
<pb:KR4d0500_WYG_009-6b>¶
海雲明滅認蓬萊千年往事空流水一片殘碑自古苔¶
惆悵稽山無賀老輕舟載酒為誰來¶
　　　題耿叔開政績卷¶
上都留判平疑獄沙苑鷹師脱械時太史巳書循吏傳¶
廣文仍賦好賢詩圜扉一旦銷寃氣老吏經年費獄辭¶
見説長楊新校獵歡聲雷動羽林兒¶
　　　遊普照寺弔張齊賢墓¶
逺客相逢飯顆山飄然瓶錫為誰還朱門畫㦸何人問¶
<pb:KR4d0500_WYG_009-7a>¶
古像昏燈盡日閒異卉風前縈錦帶遥山木杪吐青鬟¶
老僧心已如枯木為報禪門不用闗¶
　　　和景兖梅花詩韻¶
殘雪離離㸃燒痕畫橋流水夕陽村玉妃謫墮縁何事¶
翠羽飛來亦斷魂寳髻斜簪春意好羅帷深䕶晚香繁¶
滯留東洛身千里孤負西湖酒一尊¶
　　　哭次兒仲孚¶
風雨他山竟不歸重闈老淚豈勝揮丁寧地主㸔新壟¶
<pb:KR4d0500_WYG_009-7b>¶
太息隣家乞故衣住世百年誰不死過庭萬事痛相違¶
青春况説升平近白首何堪骨肉稀¶
　　　送蘇伯修侍郎扈蹕之上京¶
晴川金鯉出芙蕖持槖仙郎得句無禮樂又新三代制¶
丹青應上兩京圗雲端馴象扶雕輦仗外明駞絡寳珠¶
擬待賜酺祠馬祖華光星裏望驪駒¶
　　　送謝子良驛丞之京¶
水驛論交舊著名春城分袂若為情空羣竒驥長千里¶
<pb:KR4d0500_WYG_009-8a>¶
惜别流鶯更一聲白下雨收梅子熟清江風過栁花輕¶
歸船暫泊應囘首五色雲中是玉京¶
　　　小孤山¶
江風澹澹散江烟聖母祠邊曉泊船萬壑奔流東赴海¶
孤山拳石上擎天花留珤靨珠纓合樹繞粧亭水鏡懸¶
絶頂盤雲㸔未了似聞神語珮泠然¶
　　　送左衛教授馬伯誠¶
將軍緩帶擁輕袍俎豆初陳卷豹韜祗許攜壺來問字¶
<pb:KR4d0500_WYG_009-8b>¶
何須舞劍助揮毫旌旗影逐春風轉絃誦聲連夜月髙¶
細栁依依莫留客蘭臺給劄待英髦¶
　　　送胡古愚左衛教授¶
落絮飛花送客舟樽前容易失詩流也知太史才名舊¶
自是將軍禮數優説劍夜窻銷蠟炬横經朝幕坐青油¶
漢庭正議東封事莫向周南嘆滯留¶
　　　送李禎之東陽教授¶
敬亭山下宛溪頭曾見騎&KR1706;汗漫遊留滯京華追往事¶
<pb:KR4d0500_WYG_009-9a>¶
蕭騷鬢髪又驚秋仁風欲贈袁宏扇朗詠誰同謝朓舟¶
極目亭前佳勝地一杯還憶故人不¶
　　　送趙徳翁教授常徳州¶
問君捧腹笑何事笑我生逢雌甲辰豈但下帷傳老子¶
翻然囘棹覓秦人伏波祠畔青楓晚招屈亭前白芷春¶
莫把新詩教楚女竹枝歌罷恐傷神¶
　　　送黄希明教授南歸兼寄其父秋江徴士二首¶
少微曾近上台明歸棹秋風白髪生霄漢鵷鴻驚昨夢¶
<pb:KR4d0500_WYG_009-9b>¶
田園竹菊寄髙情青山遥望雲行影𤣥鶴欣聞子和聲¶
想見鄉人攜酒炙擁門争賀綵衣榮¶
靈椿堂下綠隂成萱草堦前綵袖明行比一鄉能飽徳¶
思封千戶却辭榮鴈行坐致朱輪貴鳩杖何妨白髪生¶
從此門閭表通徳諸郎便合自升卿¶
　　　題天衣寺¶
書堂無復晉風流翠蘚丹梯屐齒留雙澗聲摇維衛室¶
十峰嵐擁法雲樓歸來野鶴三千嵗覽盡支那四百州¶
<pb:KR4d0500_WYG_009-10a>¶
金縷木蘭何處問松花自雨黑貂裘¶
　　　柬伯兄子教授¶
兄弟情親六十年幼時相契老依然文章猶愧三王後¶
風度渾如兩晉前江閣艤舟勞逺顧林亭下榻阻相延¶
玉虹元接龍灣水别去音書許鴈傳¶
　　　送吳興相錄事¶
摇摇畫舫逐鴻輕雲水東南一月程丹鳳門前攜酒别¶
駱駞橋上折花迎溪山莫厭登臨樂閭里能忘俯傴情¶
<pb:KR4d0500_WYG_009-10b>¶
不見風流松雪老墨池春草為誰生¶
　　　雪後出近郊書寓目¶
醉面衝風酒易醒破冰泉脉響泠泠梅花全露天然白¶
山谷難藏雪後青老馬長鳴疲犖确病身隨影怪伶俜¶
歸來寂寂虛齋冷石鼎雲翻煑茯苓¶
　　　和魏伯時灤京秋興薇垣書事一首¶
秋著龍沙白草纎周廬擊柝令霜嚴珊瑚鐵網枝應老¶
仙掌金莖露又添馳道屬車囘豹尾天門虎士盡虬髯¶
<pb:KR4d0500_WYG_009-11a>¶
仙郎持橐歸來早馬上尋詩吏隠兼¶
　　　送傅士開之守饒州¶
故人薊北想風標候吏江東望畫橈共喜疲民蘇劇郡¶
其如舊徳去中朝淮陽卧治何妨逺宣室思賢未覺遥¶
莫道尺書誰與寄琵琶洲畔水通潮¶
　　　同孫景賢登陳覇先髙城¶
覇先城郭眺新春還共孫郎話昔人兵下粤南曾駐吉¶
園移梁祚遂歸陳麥苗秀匝中軍壘草色晴斑邏騎津¶
<pb:KR4d0500_WYG_009-11b>¶
今古興亡同一慨龍州景物更傷神¶
　　　題董宇定杏林書虞伯生詩後¶
小車初駕試春衣三月城南花亂飛紅杏不須令虎守¶
黄庭時許換鵝歸山中羽客曾相問天上文星漸覺稀¶
准擬明年寒食夜重攜樽酒説芳菲¶
　　　越王臺¶
崇臺遺構碧岧嶢南越何年覇業銷漢節早隨雲北去¶
禺山猶在海東潮鷓鴣芳草王孫怨鴻鴈秋風荔子凋¶
<pb:KR4d0500_WYG_009-12a>¶
能賦登髙今老大都將清興託漁樵¶
　　五言排律詩¶
　　　北上三十韻¶
封軺趨召亟夙夜敢懐安入直羞持被馳邊示據鞍朝¶
餔猶觸暑夕憇遽凌寒蔓草風吹綠繁花雨染丹行山¶
疑路盡出嶺信天寛井近駞羣立沙柔象跡團霧衝泉¶
喜動雲斸石愁刓薄賦兹多稼勤田復刈菅免罝施涿¶
鹿麟藪絡桑乾鳥道車重轍仙方客借翰逶逶僧舍曲¶
<pb:KR4d0500_WYG_009-12b>¶
矗矗酒檣攢大海將昇日支流即瀉湍君臣嚴漢制禮¶
樂屬周官扶杖思迎拜圜橋擬聚觀來朝煩就聘奔走¶
愧傳餐有秩軒黄䇿無勞綺季冠採芝歌眇眇種菊去¶
盤盤白髪從余懶青衿賴爾懽惜苔因病鶴養竹為翔¶
鸞尚此糜倉廪寧徒陟巘巒赤塵浮目睫元淖漬絲鞶¶
鷄塞霜凝露龍門水漲瀾冰脂羊尾割蕋蜜馬酥搏蓐¶
食仍杯飲陶居亦考槃生微紈袴習粗給室家完文物¶
昌期㑹光華首善端同文通肅慎奏賦見烏桓魚笏留¶
<pb:KR4d0500_WYG_009-13a>¶
青鎖樓船汎碧灤鎬京歌在藻殷輅御和鑾儃僈陪朝¶
論空傷六義殘¶
　　　見子山尚書¶
學禮趨庭日傳經相漢年帝思麟閣像臣獻栢梁篇清¶
澈金莖露芬芳玉井蓮塤箎鳴自合星鳯覩争先委佩¶
青𡨕上含香日月前才名應間出忠孝實雙全東壁圖¶
書府西垣翰墨筵囊收封事草袖拂御爐烟簪筆烏臺¶
峻鳴珂粉署妍聖情常有眷雅量獨翛然側聴經綸宻¶
<pb:KR4d0500_WYG_009-13b>¶
曾窺琬琰鐫薛慙懸溜直楮媿畫沙圓綠玉蠻溪硯金¶
花内府牋草工王逸少筆諫栁公權昭代俱登用微才¶
獨棄捐雕蟲蒙記憶轍鮒定應憐病馬猶思秣枯桐或¶
可絃激昻中散曲飄泊孝亷船白帽尋歸隠緇衣竊好¶
賢山林甘潦倒霄漢仰神仙¶
　　　鏡檻詩擬李義山體¶
照獸金塗爪釵鸞翠縷翹梅添妝後額栁妬舞時腰未¶
暖羅衣換先春綵勝飄深情眉上覺宻意眼中饒惆悵¶
<pb:KR4d0500_WYG_009-14a>¶
朱絃瑟殷勤白管蕭黄蜂偷蜜露翠羽拂蘭苕東海麻¶
姑信西河阿母朝簾開仙珮近車去異香遥莫把犀如¶
意時簪玉步摇塵飛青犢幰花壓畫欄橋越網千絲宻¶
巫山一段銷屏山終礙路溝水不通潮窈窕烟光好丰¶
茸草色嬌金泥書繭紙珠淚聚鮫綃才子芝田賦仙人¶
紫府謡試慿梔子帶重問木蘭橈¶
　　　送傅汝礪教授之羊城¶
貢玉堂中客梅花嶺外遊儒衣輕結束祖席且淹留古¶
<pb:KR4d0500_WYG_009-14b>¶
昔文為理詩家自一流明珠堪結佩白璧可聯鈎飛動¶
催雷電微茫犯斗牛王楊端有體沈謝亦相侔前輩嗟¶
零落風騷阻道修千人一日曉十度九言休之子年方¶
盛詩名孰與儔才華紅錦縀塵土黑貂裘狗監無人薦¶
雞林有價酬張騫囘漢莭王粲在荆州鳯詔論功早&KR0399;¶
比屬望優畨禺秦郡縣泮水魯諸侯象跡烟中堞鯨波¶
雨外舟榕隂迷粤徼栁色寄盧溝諸老皆青眼横經尚¶
黑頭相思應有寄清絶變蠻謳¶
<pb:KR4d0500_WYG_009-15a>¶
　　　送天師還山二十韵(三十/九代)¶
奕世元功著清時景運昌宗風從此振神教本無方綠¶
繡傳天語奩香出未央九莖紛婀娜萬鶴下翺翔北極¶
星辰近三山日月長椒蘭紛馥郁璧玉爛華光壇宇垂¶
黄蓋天門奏綠章羽衣凌縹緲金節倚蒼茫黙爾精誠¶
契油然恊氣滂甘霖蘇衆槁快雪表殊祥襏襫耕無勸¶
汙邪載可望飛花深一尺宿麥富千箱餘潤沾袍濕殘¶
飄拂面揚芝華髙擁坐桂醑滑流觴宣室承釐後浮邱¶
<pb:KR4d0500_WYG_009-15b>¶
挹袂行昔聞黄石履今避蓋公堂道大心無累功成世¶
與忘樓船飛弱水仙袖拂扶桑園綺雖千載崆峒自一¶
郷詞林書樂府靈徳永無疆¶
　　　題趙敬甫右丞經筵奏議藁後¶
泰定開皇極文星拱北辰雍容治安䇿宥宻老成人廟¶
算推先覺天聰斷若神百年興禮樂一徳㑹君臣超漢¶
開東觀歸周盡逸民給符鳴玉佩賜坐列芳裀敷奏天¶
嗟晚論思地更親清都零雨露仙樂罷韶鈞渾渾唐虞¶
<pb:KR4d0500_WYG_009-16a>¶
典熙熙宇宙春侍臣工㸃筆少府寵頒銀側聴經論宻¶
恭惟徳教淳越裳來白雉宫沼出黄鱗丙魏聲名舊䕫¶
龍寵渥新佇㸔歸補衮圗象在麒麟¶
　　　送汪臣良餘姚守十韻¶
貢玉堂中客西陵渡口舟人呼前太史官是古諸侯共¶
道還家樂仍傳得郡優石淙懸雁蕩嵓翠壓龍湫訪隠¶
過梅市登髙賦越樓稻花風着水蓮葉雨争秋但使民¶
無訟何煩里有謳人生五馬貴肯為一錢留江海誰狂¶
<pb:KR4d0500_WYG_009-16b>¶
客溪山是舊游鏡湖何日賜吾欲弄清流¶
　　　挽丁文苑¶
北闕收科日東州半刺翔吳鈎利鋒鍔西玉美琳琅攻¶
苦甘餐蘗摧枯快擊彊詩書名已著霄漢路應長蘭省¶
初騰價儀曹轉耀鋩欲興周禮樂要補舜衣裳羽衛驚¶
傳警欃槍怒益張從來身滿膽那惜皂為囊力挽千鈞¶
弩精聞百鍊鋼忠言昭日月真氣攝豺狼豈特銷氛祲¶
居然振紀綱周官嚴掌計漢署貴含香持節分吳㑹鳴¶
<pb:KR4d0500_WYG_009-17a>¶
珂出帝鄉鋤奸到根節遺愛洽耕桑三翼江流白千峰¶
木葉黄弄兵封劍閣燃燧照清湘韜畧知無敵威懐各¶
有方浮雲開斥堠飛鳥避風霜宇宙歸遼鶴波濤怒楚¶
艎一時悲耿耿千古閟堂堂故箧遺文在新阡宿草荒¶
素風知不墜能世有諸郎¶
